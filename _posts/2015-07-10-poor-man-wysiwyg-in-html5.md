---
title: จำลอง WYSIWYG ตามแบบคนจนบน HTML5
tags:
  - HTML5
  - Software Development
date: 2015-07-10 18:00:00 +0700
---

คนที่เคยทำเว็บที่มีกล่องข้อความให้กรอกข้อมูลยาวๆ เพื่อนำไปจัดย่อหน้าสวยๆ คงต้องเคยได้ยิน requirement ว่าอยากได้ [WYSIWYG][] บ้างหละ

ถ้าใช้เว็บสำเร็จรูปทั่วไปก็อาจจะไม่ยากเท่าไหร่ เช่น WordPress ที่มี WYSIWYG มาให้แต่เริ่มเลย หรือหากไม่ถูกใจก็ยังมีส่วนเสริม WYSIWYG ให้เลือกติดตั้งเพิ่มได้อีก

แต่ถ้าเริ่มทำเว็บเองจากศูนย์ หรือว่า framework ที่ใช้ไม่ดังพอจนไม่มีใครทำส่วนเสริมนี้ให้หละ? จะพบว่า requirement นี่เป็นสิ่งที่สร้างเองได้ยากมากๆๆๆ

ทางแก้สำหรับเหล่า geek คงเป็นการ "เลิกฝัน" แล้วกลับไปลุยดะกับโค้ดจัดย่อหน้าเลย (ซึ่งก็ไม่จำเป็นต้องยุ่งกับ HTML ตรงๆ อาจเลือกพวกที่เจ็บปวดน้อยลงอย่าง [Markdown][] ก็ได้)

แต่ถ้าแนะนำแบบนี้กับคนทั่วไปที่ชินกับ MS Word คงไม่เวิร์กแน่

จริงๆ ทางออกสำหรับพวกเขาเหล่านั่น อาจไม่ใช่การแก้ไขทุกรายละเอียดผ่านกล่องข้อความในหน้าเว็บก็ได้

เพราะในเมื่อพวกเขาชินกับการใช้โปรแกรม Word อยู่แล้ว ก็ให้แก้ไขอะไรให้เรียบร้อยบน Word ไปเลย เรียบร้อยแล้วลากคลุมสิ่งที่ต้องการ Ctrl+C Ctrl+V มาวางบนกล่องข้อความหน้าเว็บก็พอ

ส่วนกล่องข้อความก็เปลี่ยนจาก `<textarea>` ไปเป็น `<div contenteditable>` แทน เท่านี้ก็เรียบร้อย (แล้วไปหาวิธีเซฟ/โหลดข้อความที่ `<div>` แทน ซึ่งไม่ยุ่งยากหรอกในโลกที่มี jQuery ให้ใช้ :P)

---

อยากลองเล่น? ขั้นแรกให้พิมพ์ตามนี้ลงไปใน address bar ของเว็บเบราเซอร์เพื่อสร้าง WYSIWYG ก่อนครับ

``` html
data:text/html, <html contenteditable>
```

ขั้นต่อมาก็ไปเปิดเอกสาร Word ซักอัน (หรือจะสร้างใหม่ก็ได้) แล้วลองคัดลอกข้อความมาวางบนหน้าเว็บนั้นดู

ส่วนอะไรที่เวิร์กไม่เวิร์กบ้าง เท่าที่ลองคร่าวๆ ได้ผลตามตารางนี้ครับ

{: .oversized}
> {: width="850px"}
> |   การจัดรูปแบบ  |                แท็กที่ใช้แทน                | MS Word | LibreOffice | Google Docs |
> |:------------- | --------------------------------------- |:-------:|:-----------:|:-----------:|
> | Title         | `<p align="center"><font size="6">`     |    ✓    |       ✓     |       ✓     |
> | Subtitle      | `<p align="center"><font size="5">`     |    ✓    |       ✓     |       ✓     |
> | Heading 1-3   | `<h1>` - `<h3>`                         |    ✓    |       ✓     |       ✓     |
> | Heading       | `<font size="4">`                       |    ✓    |       ✓     |       ✓     |
> | Quotations    | `<blockquote>`                          |    ✓    |       ✓     |       ✓     |
> | Align Left    | `<p align="left">`                      |    ✓    |       ✓     |       ✓     |
> | Align Center  | `<p align="center">`                    |    ✓    |       ✓     |       ✓     |
> | Align Right   | `<p align="right">`                     |    ✓    |       ✓     |       ✓     |
> | Align Justify | `<p align="justify">`                   |    ✓    |       ✓     |       ✓     |
> | Bold          | `<b>`                                   |    ✓    |       ✓     |       ✓     |
> | Italic        | `<i>`                                   |    ✓    |       ✓     |       ✓     |
> | Underline     | `<u>`                                   |    ✓    |       ✓     |       ✓     |
> | Strikethrough | `<strike>`                              |    ✓    |       ✓     |       ✓     |
> | Superscript   | `<sup>`                                 |    ✓    |       ✓     |       ✓     |
> | Subscript     | `<sub>`                                 |    ✓    |       ✓     |       ✓     |
> | Table         | `<table>`, `<tbody>`, `<tr>`, `<td>`    |    ✓    |       ✓     |       ✓     |
> | Bullet List   | `<ul>`, `<li>`                          |    ✓    |       ✓     |       ✓     |
> | Numbering     | `<ol>`, `<li>`                          |    ✓    |       ✓     |       ✓     |
> | Image         | `<img src="data:image/png;base64,...">` |         |       ✓     |       ✓     |
> | Formula       | `<img src="data:image/png;base64,...">` |         |       ✓     |             |

(จากที่สังเกต ผลลัพธ์ตอนนำข้อความมาวาง _เหมือนจะ_ ไม่มีความต่างกันในแต่ละเว็บบราวเซอร์ ดังนั้นจึงสนใจเฉพาะตอนคัดลอกมาจากโปรแกรมแก้ไขเอกสารอย่างเดียวครับ)


[WYSIWYG]: //en.wikipedia.org/wiki/WYSIWYG
[Markdown]: //en.wikipedia.org/wiki/Markdown
