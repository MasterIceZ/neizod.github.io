---
title: ว่างๆ หลังจากปิดเทอม
tags:
  - Diary
date: 2009-03-04 01:40:00 +0700
---

วันนี้ตื่นขึ้นมาสิบโมงกว่าๆ  
เพราะว่ากำลังฝันดีอยู่ และไม่อยากให้ฝันนี้จบลงไปเลย

แต่สุดท้ายก็ตื่นเพราะทนความหิวไม่ไหว ^^"  
ลงมากินข้าวไข่เจียว ...ง่ายดีแฮะ (ทำเป็นอยู่ไม่กี่อย่าง)  
กินเสร็จก็สั่งอัพรูปที่ดองไว้เป็นภูเขา อาบน้ำต่งตัว  
เพราะวันนี้นัดพี่ที่ไม่ได้เจอกันมานานไว้

ออกบ้านตอนบ่ายนิดๆ ชะแวบเข้าไปรษณีย์ในมอ  
ส่งโปสการ์ดใบเล็กที่เก็บเกี่ยวได้จากถนนคนเดิน  
แล้วก็ตู้ม รถครูดฟุตบาท - -"

ตกใจมากๆ อีกแล้วหรอ! แต่ก็ช่างมันเถอะ  
อย่างน้อยก็รู้ละว่า เลี้ยวแคบๆ แบบตกใจไม่ดี  
คราวหน้าจะไม่มีเคสนี้อีก

กว่าจะได้เข้าไปหาพี่ก็ปาไปบ่ายสี่ครึ่งแหละน้า  
ได้เวลาเลิกงานพอดิบพอดี ^^  
(ที่จริงมีงานให้เราช่วย แต่พอไปถึงเค้าก็ทำเสร็จกันแล้ว)

กินเส้นเย็นที่เซนทรัล วันนี้มาในมาดฝรั่งเต็มตัว  
เพราะสั่งสปาเกตตี มักกะโรนี และลาซาญญา  
ต่อด้วยไอติมสเวนเซน ที่พึ่งกินไปเมื่อไม่กี่วันนี้เอง

ไม่น่าเชื่อว่าเรื่องกินนี้ จะกินเวลาไปถึงสามชั่วโมง  
ไม่ได้เจอกันนาน มีเรื่องเล่าไม่รู้จบขนาดนั้นเลยหรอ?

หลังจากเดินเล่นอีกนิดหน่อย ก็ได้เวลาขอตัวกลับ  
ถึงบ้านก่อนสี่ทุ่มนิดหน่อย แต่แม่ขึ้นนอนไปแล้ว  
(อ๋อ เรื่องรถไม่บอกตอนนี้หรอก ยังไม่อยากฟังพ่อบ่น)
