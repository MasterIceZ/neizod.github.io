---
title: เซ็นทรัลพิษณุโลก
tags:
  - Phitsanulok
  - Mall
  - Place
  - Travel
date: 2012-12-11 17:56:00 +0700
---

หยุดยาวที่ผ่านมาต้องไปพิษณุโลก เนื่องจากงานนี้ไปกับครอบครัว (แต่เอารถไปกันเอง) พอได้โอกาสอยู่คนเดียวเลยแวะมาดูเซ็นทรัลที่นี่ซักหน่อย

สรุปเลยว่ามันคือเซ็นทรัลลาดพร้าวแบบเล็กลงมาหน่อย หรือถ้าใครเคยไปเซ็นทรัลเชียงรายคงบอกว่าเป็นฝาแฝดแน่ๆ

![](/images/event/misc/central-phitsanulok.jpg)

- ตำแหน่งที่ตั้งห้าง (เข้าใจว่า) ตั้งอยู่ชานเมือง (ไม่เหมือน Big C ที่รายล้อมไปด้วยหมู่บ้านร้านค้าต่างๆ)
- แต่ก็ยังดีที่อยู่บนเส้นหลัก พิษณุโลก-ตาก (AH16) เข้าใจว่าคนสุโขทัยที่ไม่เหลือโรงหนังแล้วต้องมาเที่ยวที่นี่
- ตัวอาคารเป็นทรงแท่งยาวๆ และมีแต่ลานจอดรถที่สับสนในชีวิตมาก เพราะลานจอดรถให้อารมณ์อยู่บนเกาะแยกออกมาจากตัวห้าง มีสะพานเข้า-ออกแค่ไม่กี่จุด
- หน้าห้างเป็นลานโล่งสำหรับจัดกิจกรรมเหมือนที่เซ็นทรัลเวิร์ด แต่ก็ไม่ใหญ่เท่าไหร่เพราะแบ่งพื้นที่ไปจัดสวนหย่อม
- มีชั้นหลัก 3 ชั้นโดยเริ่มที่ชั้น 1 (ไม่มีชั้นใต้ดิน) อันนี้เป็นปัญหาสำหรับคนที่กะเดินเที่ยวให้ครบรอบ เพราะมันจะต้องเดินซ้ำชั้นไป 1 ชั้นเต็มๆ
- มีชั้น (กึ่ง) ใต้ดินเล็กๆ 1 ชั้น (ร้านเล็กๆ \~5 ร้าน) เปิดประตูออกไปเจอลานจอดรถ (กึ่ง) ใต้ดินขนาดเล็กสำหรับรถ VIP / จอด 30 นาที
- ลานโล่งๆ ในห้างมีอยู่ 3 ลาน วันที่ไปมีลานนึงจัดงานคริสต์มาส ลานนึงเป็นเลหลังของ B2S ส่วนอีกลานไม่มีงาน
- ห้องน้ำให้อารมณว่าเป็นอาคารแยกออกมาจากตัวห้าง ตกแต่งสวยไม่แพ้ T21 แค่ไม่มี theme หลากหลายเท่า
- โรงหนังเป็น Major Cineplex อยู่ชั้น 4 สุดด้านตึก (ชั้นพิเศษสำหรับโรงหนัง) และมีหนังฉาย 5 โรง ราคาบัตรอยู่ที่ 140.-
- หนังมีให้เลือกน้อยไปหน่อย หนังดังๆ ช่วงนี้อย่าง Cloud Atlas กลับไม่มีให้ดู แถมพนักงานยังปิดเครื่องฉายตอนขึ้นเครดิทหนัง - -"
- ข้างๆ โรงหนังเป็น Fun Planet มี Jubeat อยู่ 4 ตู้ (ออฟไลน์ไปแล้ว) Pump It Up อีก 2 ตู้ ถือว่าฮายโซวกว่าเชียงใหม่เยอะ
- ชั้น 3 มีแต่ร้านของกิน -- ไม่มี Sizzler, CoCoIchibanya (ยังดีมี Shabushi) สุดด้านตึกเป็น B2S
- ชั้น 2 เป็นพวก IT และหนังสือ อันนี้จำไม่ได้ว่าสุดด้านตึกเป็นอะไร
- ชั้น 1 เป็นเสื้อผ้า สุดด้านจะมี McDonald, KFC, Swensen's เปิดข้างๆ กัน ถัดไปอีกหน่อยก็ Tops
- ส่วนร้านขายของจากทางห้าง (อยู่สุดด้านตึกอีกทางนึง) เป็น Robinson ก็พวกชุดเครื่องครัว เสื้อผ้า ชุดชั้นใน ของเล่นแพงๆ นั่นแหละ
- คนไม่ค่อยเยอะเท่าที่คิด อาจเพราะไปตอนเย็นแล้ว หรือว่ายังตี Big C ไม่แตกก็ไม่รู้นะ
