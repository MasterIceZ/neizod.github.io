---
title: สิ่งที่ทำผิดลงไป
tags:
  - Diary
date: 2009-08-07 01:13:00 +0700
---

สิ่งที่ทำผิดลงไป  
มันมีมากมายหลายอย่างจนนับไม่หมดเลยหละ  
ถ้าเริ่มต้นชีวิตใหม่ได้ จะยังทำผิดซ้ำมั้ยน้า?  
สมองยิ่งทึบอยู่ด้วย สอนอะไรไปก็ไม่ค่อยจะจำ

วันนี้เอารถไป (โดน) ชนมาอีกแล้ว  
สาเหตุใหญ่คือ รีบร้อนจนลืมตัว  
จนทำให้ตัดสินใจอะไรง่ายไปจริงๆ

พอเห็นทางโล่งปุ๊ป ก็รีบเลี้ยวปั๊ป  
ทางถนนอะมันโล่ง แต่บนขอบทางดันมีคนอยู่  
แล้วคนนั้น เค้าก็ดันข้ามถนนตรงจุดอันตรายเสียด้วย  
รถเราที่พุ่งไป ก็เกือบชนคนที่ข้ามถนนนั้น  
โชคดีที่เบรกทัน เค้าคนนั้นเลยไม่เป็นไร

แต่เหมือนกับใช้โชคมากไปจนหมด  
ทันใดนั้นก็มีรถมอไซต์พุ่งมาอย่างเร็วในทางตรงข้าม  
รถเราที่เบรกกะทันหันเพื่อไม่ให้ชนคน  
ก็กลับกลายเป็นขวางทางมอไซต์คันนั้นแทน

ตอนที่โดนชนนั้น ในหัวเรามันขาวโพลนไปหมด  
กว่าจะรู้ตัวว่าควรทำอะไรต่อไปก็เกือบสิบวิ  
กว่าจะรู้ตัวว่าเราขับไปขวางเค้านะ ก็สับสนนานมาก  
แย่จริงๆ เลย เรานี่ ทำผิดแล้วยังไม่รู้ตัวอีก

จากใจจริงแล้ว เราไม่อยากทำผิดหรอก  
เกิดเรื่องขึ้นแต่ละที มันช่างทรมานจิตใจ  
เป็นไปได้ก็อยากรับรู้สถานการให้กระจ่างชัด  
และต้องไม่ลืมว่า จะต้องตัดสินด้วยความรอบคอบ  
ไม่ให้เรื่องอื่นใดมารบกวนความคิดได้

สิ่งที่ทำผิดไป  
แม้จะมีมากมายหลายอย่าง  
และอาจกลับมาทำผิดได้อีกก็ตาม  
แต่เราจะพยายามทำให้มันดีขึ้น  
และมันต้องดีขึ้นให้ได้จริงๆ
