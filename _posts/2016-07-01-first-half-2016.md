---
title: สรุปครึ่งปีแรก 2016
tags:
  - Diary
  - Milestone
date: 2016-07-01 02:23:34 +0700
---

จริงๆ กว่าจะเขียนบล็อกตอนนี้ก็ปาไปครึ่งเดือนแล้ว แต่ขอตั้งวันที่ไว้เป็นวันแรกของเดือนละกัน จะได้ย้อนกลับมาหาง่ายๆ

## รีวิวเป้าหมายเดิม
- __ต่อเอก__ คือก็อยากเป็นอาจารย์มากระดับหนึ่ง (แม้จะไม่ถึง 100% ก็ตามที) แต่จริงๆ แล้วยังหางานที่อยากทำไม่เจอ งานที่เจอก็จังหวะชีวิตไม่เอื้ออำนวยให้ทำอีก เลยโอเคว่าเรียนต่อก็ได้ ...
- __ย้าายบล็อก__ ย้ายมาเขียนบล็อกบน GitHub Pages เรียบร้อย แต่โพสเก่าๆ ยังย้ายมาไม่ครบ มัวแต่เสียเวลาไปกับการทำ theme เพราะหาอันที่ถูกใจไม่เจอ
- __เขียนบล็อกเดือนละครั้ง__ โอเค อันนี้ยังทำได้ทันอยู่
- __ลดน้ำหนัก__ อันนี้ไม่ลดไม่เพิ่ม เพราะช่วงกลางๆ ปีกลับมาไม่มีตังค์กินข้าว 555 นับว่าไม่ล้มเหลวละกัน
- __~~อ่านหนังสือเดือนละสองเล่ม~~__ ได้แค่ 9 เล่ม แถมเล่มที่เหลือยังมีแต่หนาๆ 400-500 หน้าทั้งนั้น
- __~~เขียนหนังสือ~~__ พังมากมาย ได้แค่บทเดียวจากที่แพลนไว้ว่าสิบบท (เอาเวลาไปทำอะไรหมดเนี่ย) T-T

## เรื่องอื่นๆ ที่เกิดขึ้นเพิ่มเติม
- __อ่าน Speaker for the Dead__ เป็นหนังสือที่ดีอันดับต้นๆ เท่าที่เคยอ่านเลย ทำให้กลับมาทบทวนเรื่องบทบาทของ observer ใหม่อีกครั้ง ... น่าเสียดายรู้สึกเหมือนอ่านช้าไปสิบปี
- __บอร์ดเกม บอร์ดเกม และบอร์ดเกม__ เล่นเยอะมาก เริ่มเข้าใจกลไกหลายๆ อย่างละ อีกไม่นานจะลองทำเกมเล่นเองดู :)
- __ไปสิงคโปร์__ ชอบน้อยกว่าฮ่องกง แต่ว่าใกล้ไทยกว่ากันครึ่งๆ แถมยังไปทำงานง่ายอีก น่าสนใจๆๆ
- __ฝึกใช้ Robot Framework__ เนื่องจากงานช่วงนี้ยุ่งกับการ automate และ test แทบทั้งหมด พอเอา Robot Framework มาใช้แล้วรู้สึกยิ้มออกในรอบหลายเดือนเลย
- __สอบภาษาอังกฤษ__ เนื่องจากเรียนต่อต้องใช้ผลภาษาอังกฤษ ก็เลยไปสอบแบบถูกที่สุดที่เค้ายอมรับ ซึ่งก็คือ TOEFL IPT มีคะแนนเต็มอยู่ที่ 667 คะแนน ได้มา 537 คะแนน (ฟัง 56, แกรมม่า 48, อ่าน 57)

## เป้าหมายเพิ่มเติม
- __อ่านหนังสือเดือนละเล่ม__ อันขอลดหน่อยละกัน ครึ่งหลังเหลือเดือนละเล่ม ครบปีก็น่าจะได้ 15 เล่มเป็นอย่างต่ำ
- __อ่านเปเปอร์สัปดาห์ละเรื่อง__ ในเมื่อตัดสินใจต่อเอกแล้ว ท่านี้น่าจะเวิร์กสุด (จริงๆ ก็ยังไม่รู้ว่าปริมาณที่เหมาะสมอยู่ที่เท่าไหร่นะ ตั้งไว้เท่านี้ก่อนละกัน)
- __เล่นเครื่องพิมพ์ 3 มิติให้บ่อยกว่านี้__ ของเล่นที่แลปตั้งไว้เฉยๆ นานแล้ว จริงๆ มีไอเดียจะทำอะไรเยอะแยะมาก แต่ ... ไม่แต่ดีกว่า หัดใช้มันซะ!!

โอเค ... แล้วเจอกันใหม่ต้นปีหน้า เป้าหมายลดลงแล้ว หวังว่าจะทำได้สำเร็จมากขึ้นกว่านี้
