---
title: ปัญหาย้ายเหรียญไปมา ปัญหาที่น่าป๊วดหัว!
tags:
  - Mathematics
date: 2007-11-24 15:27:00 +0700
---

จากที่เคยอัพบล๊อกประจำทุกสัปดาห์...  
กลายมาเป็นหยุดอัพไปซะเฉยๆ  
รู้สึกแปลกๆ แฮะ... (มันว่างๆ โล่งๆ)

เอาเถอะ ยังไงวันนี้ก็กลับมาอัพแล้ว  
ยากๆ หน่อยคงไม่ว่ากันนะครับ ^^"

1 สัปดาห์ที่ก่อน ผมพบโจทย์ข้อหนึ่ง  
เป็นโจทย์วัดเชาว์ปัญญาทางคณิตฯ  
คำถามของโจทย์ข้อนั้น มีอยู่ว่า  
"หาก้อนหินที่แตกต่าง จาก 12 ก้อน"

ครับ โจทย์นี้ก็คงไม่ยากอะไรมาก  
ถ้าไม่มีข้อกำหนดปวดหัวอีก 2 ข้อ  
ก็คือ หินที่ต่างจะหนักหรือเบาก็ได้  
และให้ใช้ตาชั่งยาชั่งภายใน 3 ครั้ง!

...โจทย์แนวนี้ผมเคยเล่นมาก่อนแล้ว  
แต่ง่ายกว่านี้ คือบอกเลยว่าเบากว่า  
พอเจอข้อนี้ก็คิดทางเดิมไม่ได้ละ...

ต่อไปนี้เป็นแนวคิดของผมนะครับ  
ถ้าอยากจะคิดเอง ก็ยังไม่ต้องอ่าน  
เดี๋ยวจะไม่สนุกนะครับ

---

ถึงแม้ในโจทย์จะเขียนว่าใช้หิน  
แต่ผมขออธิบายโดยใช้เหรียญนะครับ  
เพราะว่าโจทย์แรกที่ผมเคยเล่นนั้น  
เค้าใช้ "เหรียญ" เล่นกันครับ  
(เหรียญกับตาชั่งจริงๆ เลย)

และผมขอเพิ่มอุปกรณ์ 2 อย่างนะครับ  
(เอาไว้กันงงเฉยๆ ครับ)  
มีสก๊อตเทปสีและปากกาเมจิกในอุดมคติ  
(ใช้กับเหรียญแล้วไม่ทำให้น้ำหนักเพิ่ม)  
สก๊อตเทปสีขอใช้สีแดง กับน้ำเงินกันครับ

เริ่มเลยนะครับ  
ผมสุ่มเลือกเหรียญมา 8 เหรียญ แบ่งออก 2 กองเท่ากัน แล้วเอาไปชั่ง  
ผมเอาสติกเกอร์สีแดงและสีน้ำเงินติดบนเหรียญแต่ละกลุ่ม

1. ตาชั่งไม่เอียง หมายความว่าเหรียญที่ผิดอยู่ใน 4 เหรียญที่เหลือ (ไม่ติดสติกเกอร์)  
   ที่จริงตรงนี้ง่ายนะ... แต่ไหนๆ ก็พิมพ์มาตั้งยาวละ พิมพ์อีกนิดคงไม่เป็นไร ^^  
   ผมเขียนเลข I-IV (เลขโรมัน) กำกับบนเหรียญที่ยังไม่แน่ใจ แล้วเอา I กับ II ไปชั่ง

   1. ถ้าตาชั่งไม่เอียง หมายถึงเหรียญที่ผิดคือ III หรือ IV  
      ผมชั่งต่อโดยเปลี่ยนเหรียญ II ไปเป็นเหรียญ III

      1. ถ้าตาชั่งไม่เอียง หมายถึงเหรียญที่ผิดยังไม่ได้ถูกชั่ง ซึ่งก็คือเหรียญ IV
      2. ถ้าตาชั่งเอียง หมายถึงเหรียญที่ผิดอยู่บนตาชั่งแล้ว ซึ่งก็คือเหรียญ III

   2. ถ้าตาชั่งเอียง หมายถึงเหรียญที่ผิดคือ I หรือ II  
      ผมชั่งต่อโดยเปลี่ยนเหรียญ II ไปเป็นเหรียญ III

      1. ถ้าตาชั่งไม่เอียง หมายถึงเหรียญที่ผิดถูกเอาออกไปแล้ว ซึ่งก็คือเหรียญ II
      2. ถ้าตาชั่งเอียง หมายถึงเหรียญที่ผิดยังอยู่บนตาชั่ง ซึ่งก็คือเหรียญ I

2. ตาชั่งเอียง หมายความว่า เหรียญที่ผิดอยู่ในกลุ่มที่ชั่งนี้ (แดงหรือน้ำเงิน)  
   ตรงนี้ 4 เหรียญที่ไม่ได้ชั่งนั้น เรารู้ว่ามันมาตฐานครับ ซึ่งจะมีบทบาทสำคัญมาก  
   ผมเขียนหมายเลข ๑ ถึง ๓ บนเหรียญสีแดง 3 เหรียญ (ไม่เขียน 1 เหรียญ)  
   และทำอย่างนี้เช่นเดียวกันกับกลุ่มเหรียญสีน้ำเงิน เพียงแต่เปลี่ยนไปใช้เลขอาราบิกแทน  
   เอาหละ... ถึงตรงนี้จะยากแล้วนะครับ ^^" (สูดลมหายใจลึกๆ...)  
   ด้านซ้ายของตาชั่ง (เคยชั่งสีแดงล้วนมาก่อน) ผมใส่เหรียญ ๑ ๒ แดง และ 1 2 น้ำเงิน  
   ด้านขวาของตาชั่ง ผมใส่เหรียญ ๓ แดง, 3 น้ำเงิน และเหรียญมาตฐาน 2 เหรียญ

   1. ถ้าตาชั่งไม่เอียง หมายถึงเหรียญที่ผิดเป็นเหรียญแดงหรือน้ำเงินที่ไม่ได้เขียนเลขกำกับ  
      ผมเอาเหรียญสีแดงที่ยังไม่ได้เขียนไปชั่งกับเหรียญมาตฐาน

      1. ถ้าตาชั่งไม่เอียง หมายถึงเหรียญที่ผิดไม่ได้ถูกนำมาชั่ง ซึ่งก็คือเหรียญน้ำเงินไม่กำกับ
      2. ถ้าตาชั่งเอียง หมายถึงเหรียญที่ผิดอยู่บนตาชั่งแล้ว ซึ่งก็คือเหรียญแดงไม่กำกับ

   2. ถ้าตาชั่งเอียงข้างเดิม หมายถึงเหรียญที่ผิดไม่ได้ถูกย้าย ก็คือ ๑ ๒ แดง และ 3 น้ำเงิน  
      ด้านซ้ายของตาชั่ง ผมเอาเหรียญ ๒ แดง กับ 3 น้ำเงินใส่ ส่วนด้านขวาใส่มาตฐาน 2 เหรียญ

      1. ถ้าตาชั่งไม่เอียง หมายถึงเหรียญที่ผิดถูกเอาออกไปแล้ว ซึ่งก็คือเหรียญ ๑ แดง
      2. ถ้าตาชั่งเอียงข้างเดิม หมายถึงเหรียญที่ผิดยังอยู่ข้างเดิม ซึ่งก็คือเหรียญ ๒ แดง
      3. ถ้าตาชั่งเอียงข้างใหม่ หมายถึงเหรียญที่ผิดถูกสลับด้าน ซึ่งก็คือเหรียญ 3 น้ำเงิน

   3. ถ้าตาชั่งเอียงข้างใหม่ หมายถึงเหรียญที่ผิดถูกสลับด้าน คือ 1 2 น้ำเงิน และ ๓ แดง  
      ด้านซ้ายของตาชั่ง ผมเอาเหรียญ 2 น้ำเงิน กับ ๓ แดงใส่ ส่วนด้านขวาใส่มาตฐาน 2 เหรียญ

      1. ถ้าตาชั่งไม่เอียง หมายถึงเหรียญที่ผิดถูกเอาออกไปแล้ว ซึ่งก็คือเหรียญ 1 น้ำเงิน
      2. ถ้าตาชั่งเอียงข้างเดิม หมายถึงเหรียญที่ผิดยังอยู่ข้างเดิม ซึ่งก็คือเหรียญ 2 น้ำเงิน
      3. ถ้าตาชั่งเอียงข้างใหม่ หมายถึงเหรียญที่ผิดถูกสลับด้าน ซึ่งก็คือเหรียญ ๓ แดง

ถ้ายังไม่เข้าใจก็ลองหาเหรียญมาเล่นจริงๆ นะครับ

---

วิธีที่ผมใช้ บอกไม่ได้ว่าหนักหรือเบากว่า  
(กว่าจะคิดได้ขั้นนี้ก็จะตายอยู่แล้วครับ)

ถ้าอยากดูแบบขั้นเทพ เชิญที่พันทิพครับ  
(ลิงก์อยู่ตรง 'อ้างอิง' นะครับ)

เอนทรีนี้ควรจะเป็นอันสุดท้ายของเดือนละ  
(และเกือบจะเป็นเอนทรีแรกซะด้วย...)

เพราะผมต้องกลับไปอ่านหนังสือละครับ  
แล้วเจอกันใหม่ เมื่อสอบเสร็จครับ ^^  
bye nii~

อ้างอิง :  
[vcharkarn][]  
[pantip][]


[vcharkarn]: //www.vcharkarn.com/include/vcafe/showkratoo.php?Pid=128423
[pantip]: //topicstock.pantip.com/wahkor/topicstock/2007/11/X6030804/X6030804.html
