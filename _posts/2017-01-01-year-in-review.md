---
title: สรุปปี 2016
tags:
  - Diary
  - Milestone
date: 2017-01-01 01:23:45 +0700
---

เนื่องจากขี้เกียจ ส่วนเป้าหมายหลักเลยไม่มีอะไรต่างจากตอน[สรุปครึ่งปี][midyear]ซักเท่าไหร่

## เรื่องนอกแผน

- __เรียนรู้วิธีจับตะเกียบอีกครั้ง__ แต่เดิมจับได้อยู่แล้วด้วยมือขวา แล้วก็มาถึงจุดที่กลัวว่าตัวเองจะไม่มีอะไรท้าทายใหม่ๆ ให้ทำ ตอนคิดเรื่องนี้กำลังกินก๋วยเตี๋ยวอยู่พอดี เลยคิดว่าควรหัดจับตะเกียบด้วยมือข้างที่ไม่ถนัดซะเลย (จริงๆ เริ่มฝึกตั้งแต่ต้นปีแล้ว แต่กว่าจะสำเร็จคล่องแคล่วเท่ามือขวาก็เลยมาปลายปี)
- __ฮ่องกงด้วยตัวเอง__ รอบก่อนไปกับครอบครัวเลยไม่ได้เที่ยวที่ที่อยากไปเท่าไหร่ รอบบนี้ไปเองเลยได้ LEGO กลับมาเพียบ (ถูกกว่าไทยเกือบครึ่ง!)

## เป้าหมายปีใหม่

- __อ่านเปเปอร์ให้รู้เรื่อง__ โอเค อ่านให้จบสัปดาห์ละอันมันคงยากไป (สำหรับสาย computer theory?) เอาว่าตอนนี้ต้องอ่านให้รู้เรื่องก่อนเลย ถ้าเริ่มอ่านแล้วจะไม่วางจนกว่าจะเข้าใจ
- __แปลงโมเดล LEGO เป็นดิจิทัล__ มันมีโมเดล LEGO บางอันที่คิดเองต่อเองแล้วชอบมากๆ จนไม่กล้าแกะออกมาต่อเป็นโมเดลอื่น คิดว่าถ้าจดไอเดียพวกนี้ลงไปน่าจะช่วยลดความกลัวนี้ได้ ... ที่เหลือก็น่าจะต้องหาที่เก็บข้อมูลดีๆ ไม่รู้ว่า Git มันจะเหมาะกับไฟล์พวกนี้หรือเปล่า?
- __อ่าน[ซีรียส์ Foundation][foundation] ให้จบ__ เริ่มอ่านมานานแล้วและพบว่าดีมากๆ แต่ด้วยภารกิจการเรียนที่ผ่านมาเลยทำให้ต้องหยุดอ่านไปชั่วคราว ตอนนี้ถึงเล่ม 5 แล้วควรหาเวลาอ่านจนครบทั้งซีรียส์เสียที!

เจอกันใหม่กลางปีเหมือนเดิมครับ


[midyear]: /2016/07/01/midyear-in-review.html
[foundation]: //en.wikipedia.org/wiki/Foundation_series
