---
title: ซ้อมเบาๆ ร้องเกะดังๆ
tags:
  - Diary
  - Song
date: 2009-03-17 23:46:00 +0700
---

วันนี้ตื่น 9 โมงเช้าเพราะคนที่คิดถึงโทรมาปลุก  
ดีใจจังเลยที่ได้ยินเสียงเธอเป็นคนแรกของวัน  
วันนี้ต้องเป็นวันที่ดีแน่นอนเลย ^^  
(ถึงแม้ว่าแบ๊ตมือถือจะหมดก็เถอะนะ)

ข้าวเช้าเป็นไก่จ๊อทอด เยอะมากเลยกินไม่หมด  
พอจัดแจงอะไรนิดหน่อยแล้วก็ออกบ้าน

เบนโทรมาเปลี่ยนที่ซ้อมตั้งสองครั้งแหนะ  
ตอนแรกเปลี่ยนจากห้องชมรมเป็นภาคคณิตฯ  
แล้วก็เปลี่ยนเป็นร้านต้นหมากล้อมที่เซ็นทรัล  
อึ่ม... อ้างที่แล้วเปลี่ยนๆ แบบนี้ มีอะไรแน่เลย ^^"

แล้วก็เป็นจริง เพราะว่าวันเกิดแบงค์ใกล้เข้ามาละ  
ถ้าจำไม่ผิดรู้สึกจะเป็นวันที่ 20 นี่หละมั้ง  
แต่ตอนนันก็ไม่ได้อยู่พร้อมหน้ากันเพราะแข่งกีฬา  
วันนี้เลยว่าจะมาฉลองกันซักหน่อย

ไปถึงได้ดูพี่วันเล่นกะเบนตอนใกล้ๆ จบกระดาน  
แล้วก็นั่งฟังคอมเมนต์เกม อึ่ม พี่วันก็เก่งนี่หน่า  
ฟังจบก็ถึงเมนครอส คือแข่งกับพี่วันหนึ่งกระดาน  
อุตสาห์โชคดีทายได้ดำแล้ว แต่ทำไม๊ต้องโดนหลอก  
โดนจับกินไปกลุ่มนึง แพ้ขาดลอยไปเลย T_T

ซ้อมเสร็จบ่ายสองกว่าๆ โทรถามพี่ณัฐว่าจะไปกี่โมง  
ดันบอกว่าปอยไม่ว่าง แคนเซิลซะงั้น...  
เอาเหอะ อย่างน้อยก็กินเลี้ยงแบงค์ก็ได้ อิอิ

ข้าวกลางวัน+เย็นเลยเป็นพิซซ่า โปรโมชัน 1 แถม 1  
สั่งถาดใหญ่ ขอบไส้กรอกอีก อือหือ 16 ชิ้นเชียวนะ  
กินกัน 5 คน ตอนแรกนึกว่าจะไม่หมดซะละ  
(บิวตี้แอบกินน้อย กินไป 2 ชิ้นเองอะ...)

ระหว่างที่กินพิซซ่านั้น ก็ร้องเกะที่ซิงอะลองไปด้วย  
รู้สึกว่าเพลงนี้เพราะเป็นพิเศษแฮะ

โลกหมุนด้วยความรัก จาก Crescendo อัลบัมแรกเลยหละ

*ถึงซับซ้อนแต่สวยงาม ทั้งขื่นขมและอมหวาน  
แม้สับสนอยู่เหมือนกัน แต่ฉันยังพอใจ  
ร้อนก็ร้อนอยู่เดี๋ยวเดียว เดี๋ยวก็ซึ้งก็สดใส  
ทุกโชคร้ายก็หายไป รักให้ครบทุกอย่าง*

...อึ่ม ซับซ้อนจนไม่รู้จะว่ายังไงเลยหละ ^^"  
แต่ก็รู้สึกดีนะ ใช่ รู้สึกดีแม้จะมีทุข์บ้างในบางครั้งก็เถอะ  
เพราะเมื่อผ่านทุกข์ไปได้แล้ว ความสุขมากมายยังรออยู่  

*(\*) เจอมาร้ายดียังไง แต่ใจก็ยังต้องการ  
ในทุกทุกวัน โลกหมุนด้วยความรัก*

แม้ว่าจะเคยเจ็บปวดมาบ้าง แต่ก็ยังคงรักอยู่  
เพราะว่าโลกนี้หมุนด้วยความรักจริงๆ แหละ

*มีอีกหลายต่อหลายคน เขาอดทนก็เพื่อรัก  
รักผลักดันให้รู้จัก ให้หาหนทางใหม่  
**ฉันจะล้มตั้งหลายที ดีที่รักมาฉุดไว้**  
รักสร้างสรรสิ่งมากมาย และหลอมละลายทุกหัวใจ ...ซ้ำ(\*)*

ขอบใจมากๆ นะ ที่อดทนหลายสิ่งเพื่อฉันมาตลอด  
ขอใจมากๆ นะ ที่ช่วยฉุดฉันขึ้นมาหลายต่อหลายครั้ง

*(\*\*) ความรักเปรียบเสมือน เหมือนอากาศ  
ที่มันช่วยหล่อเลี้ยง ให้ทุกชีวิตได้คงอยู่  
มีลมหายใจ โลกจึงยังงดงาม  
\~  
หากว่ายังมีรัก ชีวิตยังมีหวังรออยู่  
ยังอุ่นหัวใจ โลกหมุนด้วยความรัก*

ยังสงสัยอยู่ว่า ถ้าไม่มีรักแล้ว ชีวิตฉันจะเป็นยังไงบ้าง  
เชื่อแล้วจริงๆ ว่า โลกนี้หมนุได้ด้วยความรัก ^^

ผ่านมาตั้งนานแสนนาน แต่พึ่งจะซึ้งสุดใจกับเพลงนี้เป็นครั้งแรก  
หัวช้าจังเลยเนาะ เราเนี่ย ^^"

ร้องเกะเสร็จก็ไปส่งบิวตี้ที่บ้านทางดอยสะเก็ด  
กลับถึงบ้านสองทุ่มนิดๆ จัดกระเป๋าเตรียมเดินทาง  
ไม่ได้อยู่เชียงใหม่ตั้งนาน จะมีใครคิดถึงเราบ้างน้า
