---
title: จัดระเบียบ Blog
tags:
  - Meta
date: 2012-08-19 00:13:00 +0700
---

สืบเนื่องจากเมื่อวานอ่าน [blog ของ @phatpeth][@phatpeth] แล้วรู้สึกว่า theme มันสวยดี ...

<iframe width="853" height="480" src="https://www.youtube.com/embed/lpDQF2lFnBU" frameborder="0" allowfullscreen></iframe>

อันที่จริงเราเองก็ไปเล่นตั้งแต่[วันแรกๆ ที่มันออก][blogger announcement]เลยนะ แต่ทีนี้มันติดปัญหาที่ว่า [syntax highlighter][] ตัวเก่งของเราเนี่ย มันดันทำงานไม่ได้ในโหมดนี้ซะหนิ (กลัวว่าต้องไปใช้วิธี cap code เป็นภาพเอาเหมือนของ [@iMacbaszii][] เลยอู้ไว้ก่อน ไม่ยอมย้ายมาใช้แบบนี้ซักที

บังเอิญว่าวันนี้คิดไงไม่รู้ (ว่างจัด?) ตอนแรกว่าจะย้ายทั้ง blog ของเราไปอยู่บน GitHub Pages แล้ว เพราะถูกโฉลกกับ markdown มากๆ แต่ลองได้แป๊ปๆ รู้สึก learning curve มันสูงเกินไป อีกทั้งพวก comment เก่าๆ ก็ไม่น่าจะย้ายตามมาได้ด้วย

ตัดใจได้ก็เปลี่ยนมานั่งหาวิธี hack เอา syntax highlighter ใช้กับเจ้า blogger จนได้ (จริงๆ เปลี่ยนค่ายไปใช้ [prettifier][] แหละ) ก็ต้องขอขอบคุณ Alex Conrad ผู้เขียน [bootstrap-lib][] อันนี้ไว้ให้ด้วยเน้อ ;)

ตอนนี้ก็ติดอยู่อย่างเดียวตรงที่พื้นหลังของแต่ละ post มันเปลี่ยนเป็นสีเข้มๆ ไม่ได้ -- แต่ก็ช่างมันเหอะ จะได้ออกจากโลกมืดๆ ซะบ้าง หลังจากใช้สีดำเป็น default มา[ตั้งแต่ปี 5 ปีก่อน][blog design black color] (ก่อนหน้านั้นอีกตอนอยู่ที่ spaces.live.com ใช้สีขาวนะเออ) ก็หวังว่าจะอ่าน blog กันได้สบายตาขึ้นนะครับ TwT

เสียดายอย่างสองอย่างตรงที่ theme dynamic view นี่มันแสดง facebook like box ไม่ได้แล้ว พวก feed aggregator ก็เอามาแปะข้างๆ ไม่ได้ (งานนี้ [tutuor0x][] อดอัพตาม เพราะมีสัญญาผูกพันกับ [blognone][] อยู่ว่าต้องแสดง feed แลกกัน) ก็น่าเสียดายเล็กน้อยเหมือนกันแต่ไม่เป็นไร

อ๋อ นอกจากเปลี่ยน theme แล้ว ยังจัดระเบียบ tag ใหม่ด้วย คือเมื่อก่อนเนี่ยใช้ระบบ category มาตลอด ซึ่งก็เข้าท่าดีเพราะสมัยนั้นเขียนเป็นหัวข้อๆ ไป แต่พักหลังนี้รู้สึกว่าเขียนกระจัดกระจายมากเลย คิดว่าเปลี่ยนมาใช้ tag น่าจะ work กว่านะ

ที่เหลือก็คงต้องหาภาพมาประกอบบทความแต่ละตอนบ้างแล้วสินะ ไม่งั้นเวลาดูแบบ flipcard แล้วจะรู้สึกโล้นๆ 555


[blog design black color]: /2007/09/09/blog-migration.html

[@iMacbaszii]: //twitter.com/iMacbaszii
[@phatpeth]: //phatpeth.blogspot.com/

[blogger announcement]: //www.blognone.com/news/26675/
[syntax highlighter]: //alexgorbatchev.com/SyntaxHighlighter/
[prettifier]: //code.google.com/p/google-code-prettify/
[bootstrap-lib]: //gist.github.com/1522901
[tutuor0x]: //tutor0x.blogspot.com/
[blognone]: //blognone.com/
