---
title: คีย์บอร์ดที่มีไฟบอกภาษา!?
tags:
  - Keyboard
  - Idea
date: 2011-08-18 05:19:00 +0700
---

ช่วงสองสามวันมานี้ มีงานเอกสารให้ได้พิมพ์เยอะมาก  
แม้ว่าส่วนตัวแล้วจะพิมพ์สัมผัสพอได้  
แต่ก็ติดนิสัยมองคีย์บอร์ดเวลาพิมพ์อยู่ดี  
สงสัยเพราะไม่ได้ฝึกอย่างถูกวิธีมาตั้งแต่แรกหละมั้ง แต่ฝึกจากการเล่น MSN เอา  
ผลที่ตามมาก็เหมือนที่ทุกคนเจอ คือ พิมพ์กลายเป็นภาษาต่างดาวไปเลย ^^"

จริงๆ จะไปว่าก็ไม่ได้นะ เพราะผิดที่เรา 100% เลยที่ไม่ยอมมองจอ  
อีกอย่างนึงคือ มันเป็นสิ่งที่สำคัญมากในชีวิตเรา เพราะทำให้เราได้นามปากกานี้มา

แล้วโซลูชันที่แวบขึ้นมาในหัวตอนนั้นทันทีเลยคือ  
ทำไมเราไม่ทำให้เห็นบนคีย์บอร์ดเลยหละ ว่ากำลังพิมพ์ภาษาอะไรอยู่  
วิธีทำมันก็มีเยอะนะ คิดออกเยอะมาก  
แต่ทีคิดว่าน่าจะเวอร์ก+ง่าย+ประหยัดที่สุด (แต่เข้าใจคนเดียว) คือ ใส่ไฟหัวคีย์บอร์ด  
ถ้าคีย์บอร์ดเป็นภาษาอังกฤษ ก็เปิดไฟดวงซ้าย (หรือสีนึง)  
พอเปลี่ยนเป็นไทย ก็เปิดไฟด้านขวา (หรือเปลี่ยนสี)

จริงๆ จากโซลูชันนี้ สามารถแตกแขนงออกไปได้เยอะแยะมากเลยนะ  
ไว้ถ้าทำแบบนี้ได้สำเร็จแล้ว จะลองเปลี่ยนวิธีการดูต่อไปเรื่อยๆ ละกันนะ  
^^

ปล. เนื่องจาก entry นี้ draft มานานเกิน (ตั้งแต่ปลายปี 09 โน่น)  
ตอนนี้ทำออกมาคงไม่ต้องใช้ละ เพราะว่าพิมพ์สัมผัสได้เรียบร้อยแล้ว อิอิ  
แต่ก็น่าลองเอาไปทำให้คนที่พิมพ์สัมผัสไม่เป็นจริงๆ นะ!!
