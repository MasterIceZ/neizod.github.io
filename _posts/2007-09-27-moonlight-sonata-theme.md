---
title: ชำแหละ theme ใหม่อย่างละเอียด
tags:
  - Meta
date: 2007-09-27 19:22:00 +0700
---

*อ่านสาเหตุที่ใช้สีดำจากตอนที่แล้วได้ที่[นี่][blog migration]*

ในที่สุด theme นี้ก็เสร็จเรียบร้อยครับ  
(อาจจะมีการแก้เล็กน้อยเมื่อเวลาผ่านไป)

ส่วนจะให้ผมเปลี่ยน theme อีกครั้งนั้น  
ก็คงจะต้องรอไปอีกนานแสนนานเลยครับ  
เพราะผมถูกใจกับเจ้า theme ตัวนี่มากๆ

ที่ผมเลือกใช้ table มาเขียน (อย่างเก่า)  
ไม่ใช่ว่าผมปฏิเสธการใช้ css นะครับ  
แต่เพราะว่าเขียน css ไม่เป็น เลยไม่ได้ใช้  
ต้องขุดความรู้เก่าอย่าง html มาใช้ก่อน

ตอนแรกที่เขียนก็ใช้ table อันเดียว  
แล้วก็มาใช้ rowspan, colspan เอา  
ตอนใช้ firefox ทดสอบก็ไม่มีปัญหา

แต่พอลองไปเปิดเว็บที่โรงเรียนนี่สิครับ  
ถึงกับกุมขมับ ไม่รู้จะ debug ยังไงเลย  
เพราะโรงเรียนใช้ internet explorer  
แล้วมันเพี้ยนอย่างสุดยอดมากๆ ครับ

เลยต้องมานั่งรื้อโคด table ทั้งหมด T-T  
ลองแก้โคดอยู่นานมากๆ แต่ก็ไม่ได้ผลครับ  
สุดท้ายก็ต้องตัดใจมาใช้ table ซ้อน table  
จึงแก้ปัญหากับ ie ตรงจุดนี้ไปได้ครับ

ตรง All Post by Category ด้านขวา  
เห็นว่ามันน้อยๆ แต่ไหงเขียน all post  
ก็ขอบอกว่า กดตรงรูปสามเหลี่ยมได้ครับ  
กดแล้วจะขยายรายชื่อบทความลงไป  
แล้วก็เลือกบทความเอาจากตรงนี้ได้ครับ

ถ้ามี bug ก็บอกนะครับ เพราะเขียนมือ  
โดยยืมฟังก์ชันของ Blog Archive มา  
ทำให้ Blog Archive ใช้ไม่ได้ครับ ^^"  
กะว่าถ้าเขียนโคดอย่าง css, php เป็น  
ก็จะลองเปลี่ยนรูปแบบเมนูนี้ดูครับ

ด้านไอเดีย S.E.E. web ที่อยู่หัวบล๊อกนี้  
ได้จากการเดินเที่ยวร้านหนังสือครับ  
สังเกตว่าหนังสือขายดี มักจะมี[ซีไรท์][sea write]อยู่  
ผมก็สงสัยว่า หน้าปกหนังสือซีไรท์เนี่ย  
เขาดีไซน์เผื่อให้วงกลมที่จะแปะหรือเปล่า

เพราะบางเล่มก็แค่เอาสติกเกอร์แปะลงไป  
แต่บางเล่มถึงกับออกแบบปกใหม่หมด

คิดไปคิดมา ก็เลยโหลดโลโก้ซีไรท์มาเล่น  
แล้วก็เปลี่ยนชื่อรางวัลซักหน่อย...  
ส่วนโลโก้นั้น คงให้เป็นปากกา 10 ทิศ  
เพราะลองทำเป็นเมาส์ดูแล้วมันไม่สวย

พอเซฟเป็น png ก็มีปัญหากับ ie อีกละ  
(รู้สึกเซ็ง+เบื่อ ie เอามากๆ เลยครับ)

หมายเหตุ: โลโก้นี้ไม่ใช่ตัวแทนบล๊อกนะครับ

และถ้าทำไฮไลท์เว็บ ก็จะเห็น ☆ ลอยอยู่  
(ถ้ามองไม่เห็นให้ลงฟอนต์ญี่ปุ่นนะครับ)  
ไอเดียนี้ลอกมาจาก godtower เลยครับ  
ส่วนเอามาจากด่านไหนนั้น ไม่บอกละกัน  
เพราะผมใบ้ขนาดนี้ก็ถือว่าเยอะเกินแล้ว

ด้านขวาที่เป็นโน้ตโหลดค่อนข้างนานมาก  
ต้องขออภัยมา ณ ที่นี้ด้วยครับ

รู้ทั้งรู้ว่าไฟล์ใหญ่ แต่ก็ตัดใจทิ้งไม่ลงจริงๆ  
แล้วถ้าจะให้ตัดมาใช้บางส่วน มันก็แปลกๆ  
ไว้หาวิธีลดขนาดได้ จะรีบทำให้ใหม่เลยครับ

งานนี้โดนด่าทั้งจากคนดูเว็บและที่ฝากรูป  
โหลดก็ช้า แบนวิทก็หาย (แต่ก็ทำเพราะรัก)

เพลงที่นำมาใช้ประกอบนั้นก็คือ  
เปียโนโซนาตาหมายเลข 14 ของบีโทเฟน  
หรือที่รู้จักกันดีในชื่อ "Moonlight Sonata"  
โดยตัดท่อนแรกมา เพราะเศร้าแบบมืดมน  
เข้ากับสีของบล๊อกได้ดีจริงๆ ครับ!

โน้ตเพลงมาจาก [IMSLP][] (ญาติ wiki?) ครับ  
เพราะว่าเวอร์ชันนี้เก่าดี ดูแล้วขลัง มีพลัง  
ที่สำคัญคือ out of copyright ไปเรียบร้อย

ตรงด้านล่างขวาปลายโน้ตที่จางลงไปเรื่อยๆ  
อันนั้นใช้ gif ทำให้โปร่งใสและแปะทับครับ  
ด้วยตอนที่ทำ ไม่รู้ว่าโปรแกรมอะไรทำได้  
เลยนั่งจุดใน paint ที่ละจุด (ปาไป 2 ชม.)  
ตอนแปะลงไปให้อยู่ด้านล่างก็มีปัญหาอีก  
กว่าจะเข้าที่นี้เสียเวลามากกว่าส่วนอื่นอีกครับ

รูปหน้า address บล๊อกคือโลโก้จริงๆ ครับ  
ถ้าจะเอาไปใช้ก็เอาจากตรง Profile นะครับ  
กว่าจะหาที่ฝากรูป ico ได้ก็แทบแย่เหมือนกัน

ตรง Profile นั้นก็กดดูได้นะครับ  
ข้อมูลที่ลงทั้งหมดขอรับรองว่าเป็นความจริง  
เผื่อว่าอยากติดต่ออะไรเข้ามา รับฟังเสมอ  
ขออย่างเดียว - อย่า spam กันเลยนะครับ

หมดอวัยวะที่จะให้ชำแหละแล้วครับ  
หลังจากศุกร์นี้ก็จะสอบเสร็จ  
ก็จะพยายามเขียนลงให้มากขึ้นนะครับ  
แล้วพบกันในคราวหน้าครับ ^^


[blog migration]: /2007/09/09/blog-migration.html
[sea write]: //en.wikipedia.org/wiki/S.E.A._Write_Award
[IMSLP]: //imslp.org/index.php?title=Main_Page
