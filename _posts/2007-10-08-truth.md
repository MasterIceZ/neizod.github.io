---
title: สัด-จะ-ทำ
tags:
  - Drawing
  - Philosophy
date: 2007-10-08 04:16:00 +0700
---

นอนไม่หลับครับ คิดเรื่อยเปื่อย  
(จนสมองจะยุ่ยหมดแล้ว T-T)

![](/images/drawing/abstract/lost-heart.jpg)

สัตว์จะทำ  
นับว่าเป็นโชคร้ายหรือว่าดี?  
ที่ผมไม่มีที่ยึดเหนี่ยวทางใจ

![](/images/drawing/abstract/entangled-hearts.jpg)

สัตว์จะทำ  
เพราะเมื่อใดที่เราพบที่ยึดเหนี่ยวใจแล้ว  
สิ่งอื่นใดที่ไม่ได้ยึดไว้นั้นก็ดูแปลกแยกไป  
จนบางครั้งก็ตั้งตนเป็นศัตรูทำลายล้างกัน

![](/images/drawing/life/inevitable-death.jpg)

สัจธรรม  
ความจริงนั้นไม่จำเป็นต้องมีถึง 4 อย่าง  
(เกิด-แก่-เจ็บ-ตาย)  
มีแต่เพียงแค่ความตายเท่านั้นแหละที่จริง  
และเมื่อเวลานั้นมาถึง สิ่งเดียวที่ทำได้ก็คือ

![](/images/drawing/food/coffee.jpg)

สัจจะทำ  
พักสักนิดเถิด เนื้อหาตอนนี้มันหนัก  
เพราะแม้นอ่านไปโดยไม่จับประเด็น  
ก็เหมือนนอนหลับลงไม่แม้แต่จะฝัน

![](/images/drawing/abstract/family-tree.jpg)

สัตว์จะทำ  
เหตุผลในการดำรงชีวิตอยู่ของมนุษย์  
จุดมุ่งหมายสูงสุดนั่นคือการสืบพันธุ์

![](/images/drawing/abstract/homo-sapiens.jpg)

สัจธรรม  
ถึงกระนั้น เราก็เป็นเพียงเสี้ยวเศษเล็กๆ  
ของหมู่มวลสัตว์มากมายมหาศาลบนโลก  
แล้วสัตว์หน้าไหนมั่งเล่าที่ไม่คิดเหมือนเรา?

![](/images/drawing/abstract/singularity.jpg)

สัจจะทำ  
อันว่ากายเรานั้นเกิดมาจากสสาร  
แล้วใจเรานั้นหละเกิดมาจากสิ่งใด?

หรือสุดท้าย ก็เป็นเพียงกระแสไฟฟ้า  
ที่แล่นโลดไปมาในสมองของเรา?
