---
title: Taskbar 2 ข้าง
tags:
  - Linux
  - Desktop Environment
  - Ubuntu
date: 2013-10-15 04:55:00 +0700
---

ผมชอบแนวคิดของ Unity พอสมควร คือในเมื่อพื้นที่แนวตั้งมันเหลือน้อย แล้วทำไมเราไม่ย้ายพวก taskbar ต่างๆ ไปไว้ด้านข้างซะหละ?  (รักษาพื้นที่แนวตั้งให้ได้มากที่สุด) แต่ที่รับไม่ค่อยได้คือมันเล่นบังคับให้อยู่แค่ด้านซ้ายอย่างเดียวเลย (เผด็จการ) แถมขนาดที่ใหญ่เวอร์ของมันก็ทำให้หน้าจอดูไม่สมดุลอีก

ทางออกง่ายๆ คือทำให้ taskbar มีทั้ง 2 ข้างซะ ข้างนึงอาจจะเป็น taskbar (โปรแกรมที่เรียกบ่อย / โปรแกรมที่เปิดอยู่) แล้วอีกข้างเป็น status bar (วันที่, เวลา, ภาษา, ไวไฟ ฯลฯ) ก็ดูดีไม่ใช่น้อย

ผมลอง XFCE แล้วพบว่า build-in taskbar ก็พอใช้ได้ (ลูกเล่นน้อยกว่า Unity) แต่ที่รับไม่ค่อยได้คือ status bar มันกากๆ ยังไงไม่รู้ ปัญหาที่เจอคือถ้าวาด icon พวกไวไฟ, แบตฯ ใหญ่ๆ แล้วภาพแตก แต่ถ้าวาดรูปเล็กไปก็ไม่มีพื้นที่พอให้แสดงเวลาอีก

เล่นไปเล่นมาก็เพิ่งนึกได้ว่า ไอ้ status bar เนี่ยไม่จำเป็นต้องเอาไว้ด้านข้างก็ได้ ยังไงซะถ้าเปิด app เต็มจอ ก็โดน menu bar แย่งพื้นที่อยู่ดี ซึ่งตรงนี้ Unity มันเอา status bar ไปรวมกับ menu bar ให้อยู่แล้ว ปล่อยไว้อย่างนั้นแหละ

ตอนนี้เลยเล่นท่าง่าย ซ่อน taskbar ของ Unity ไว้ซะ แล้วใช้ Docky ทั้งสองข้างแทน ได้ผลออกมาดังนี้

{: .oversized}
> ![](/images/program/misc/Workspace1_093.jpg)

ใช้ไปใช้มาแล้วพบว่ายังติดปัญหาอยู่เล็กน้อย เช่น

1. ก็ยังตั้งค่าให้กด icon เพื่อเรียก Unity Dash ไม่ได้ ต้องกดปุ่ม super อย่างเดียว (ปัญหาเดิมเหมือนตอนซ่อน taskbar แล้วใช้ Docky ข้างล่าง)
2. ถ้าใช้โปรแกรมแบบเต็มหน้าจอ จะเลื่อนเมาส์ไปลาก scrollbar ต้องใช้สมาธิเพิ่มขึ้นมากๆ ไม่งั้นจะไปโดน taskbar ด้านขวามือแทน (แล้วมันก็จะขยายมาบังอีก) ซึ่งแก้ได้ด้วยการไม่เปิดโปรแกรมเต็มหน้าจอบ่อยๆ + ใช้ keyboard แทนในหลายๆ กรณี (home, ctrl+down, mouse wheel)
3. ตัวหนังสือ default ของ Ubuntu มันไซส์ใหญ่ไปหน่อย เปิด 2 terminal ข้างๆ กันแล้วไม่ได้จอละ 80 ตัวอักษรแล้ว
4. ใช้ Touchpad / TrackPoint จิ้มเรียกโปรแกรมจะไม่ค่อยรู้สึกแปลก (เพราะมันใช้ได้ทั้ง 2 มือ) แต่ถ้าใช้เมาส์มือขวาจะรู้สึกว่ามันจิ้ม taskbar ด้านซ้ายยากมาก ... อันนี้คงคิดไปเอง :P

แต่โดยรวมก็ถือว่า happy กว่าเก่าเยอะ
