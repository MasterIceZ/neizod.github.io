---
title: รำลึกความหลังอันสุดเซ็ง
tags:
  - Diary
  - Myself
date: 2011-02-01 16:27:00 +0700
---

ทำไมอยู่ๆ ตอนนี้ก็คิดถึงความหลังขึ้นมา  
ความหลังเมื่อครั้งยังเด็กที่แสนขมขื่น  
สงสัยว่าเป็นเพราะเพื่อนเราลำรึกความหลังกันบ่อยมั้ง?

ตอนเด็กชอบเข้าห้องสมุดมากๆ  
ทุกเที่ยง จะเข้าไปนั่งอ่านหนังสือในห้องสมุด  
แล้วมีอยู่เที่ยงนึง ครูปล่อยช้า เหลือเวลาพักเที่ยงน้อย  
ด้วยความกลัวไม่ได้อ่านหนังสือ ก็วิ่งเข้าห้องสมุด  
โดนบรรณารักษ์ดุ กลัวจนไม่อยากเข้าห้องสมุดอีกเลย

จำได้แม่นเลยครั้งนึง ตอนป.4 มีวิชาโครงงานให้ทำ  
เราก็คิดมาแต่ละอย่าง อลังการทั้งนั้นเลย  
เวลานั้น สิ่งที่อยากทำที่สุดคือจานบินบังคับวิทยุขนาดเล็ก  
เสียดายที่โดนตีกลับ เพียงเพราะว่าครูไม่อยากให้ทำ  
รู้นะว่ามันยาก ยากมากๆ แต่มันก็[เป็นไปได้][radio control model ufo]ไม่ใช่เหรอ?

จำได้ว่าชอบคอมพิวเตอร์มาก มากจนอยู่ด้วยกันได้ตั้งแต่เช้าจดเย็น  
เคยฝันว่า เมื่อเข้ามหา'ลัยจะเรียนทางสายคอมพิวเตอร์ด้วย  
แต่ก็เลิกฝัน เพียงเพราะพ่อมาบอกว่า ประเทศไทยเรียนสายนี้ไม่รุ่ง  
แถมทางบ้านก็ไม่มีตังค์ ไม่อยากให้เรียนเพราะต้องอัพเกรดคอมบ่อยๆ

---

เฮ้อ... แล้วตอนนี้เป็นไงมั่งหละ  
สุดท้ายเดี๋ยวนี้ก็เข้าห้องสมุดแทบทุกวันอยู่ดี  
อุปกรณ์อิเล็กทรอนิกส์ก็แกะมันมาดูเป็นว่าเล่น  
คอมพิวเตอร์ก็ยังลุยเขียนโปรแกรมกับมันทุกวัน

ทำไมเราถึงต้องไปเชื่อคำของผู้ใหญ่ไปหมดด้วยเนี่ย  
เซ็งป็ดจริงๆ เลย!

ขอตั้งปณิธาน ณ ตรงนี้ไว้เลยว่า จะไม่ชี้หนทางอนาคตให้เด็กเป็นอันขาด  
แต่ถ้าเค้าสนใจอะไร จะสนับสนุนส่งเสริมเต็มความสามารถ!  
ไม่อยากให้เค้าโตมาแล้วต้องกลับมานั่งเสียใจทีหลังเหมือนเราเลย

---

ปล.นึกออกละ ว่าทำไมถึงได้เลือกเรียนคณิตฯ  
ก็ในเมื่อพ่อไม่ยอมส่งให้เรียนอะไรที่มัน "ดูเหมือน" เสียตังค์เยอะๆ  
ก็ขายสมองไปเลยละกัน เอาแบบสมองเพียวๆ ไม่ต้องเสียตังค์เพิ่มเลยหละ


[radio control model ufo]: //www.engadget.com/2009/07/29/aesirs-ufo-like-uav-spotted-above-wales-is-ideal-for-your-next/
