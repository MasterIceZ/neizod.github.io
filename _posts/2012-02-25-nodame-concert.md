---
title: คอนเสิร์ตโนดาเมะ
tags:
  - Classical Music
  - Concert
date: 2012-02-25 00:37:00 +0700
---

คราวนี้จัดที่กาดสวนแก้ว ใกล้บ้านขนาดนี้ ยังไงก็ไม่พลาดอยู่แล้ว

![](/images/poster/nodame-concert.jpg)

## Beethoven Symphony No.7

เป็นเพลงแรกที่ถูกนำมาเล่นในคอนครั้งนี้ น่าเสียดายว่าเป็น short version คือ rearrange ให้แต่ละท่อนมีแค่ part ใจความสำคัญแค่ครั้งเดียว ไม่มีการย้อนความซ้ำอีกรอบตามรูปแบบของ symphony โดยทั่วไป และระหว่าง movement ก็เล่น (เกือบจะ) ต่อกันทันทีเลย สงสัยว่าไม่อยากให้ปรบมือคั่นระหว่าง movement? สำหรับตัวเพลงนั้น movement แรกเล่นได้ช้ามาก (น่าจะเป็นไปตามสไตล์ของอาจารย์สมัคร กาใจคำอย่างนั้นเอง?) ทั้งที่น่าจะทำให้กระฉับกระเฉงมากกว่านี้ได้อีกหน่อย พอเข้า movement 2 ก็ขาดซึ่งเสียงแตรมา intro ปลุกใจ ข้ามไปยัง part violin เลย ส่วน movement ที่ 3 และ 4 นั้น ยังขาดความสง่างาม เกรียงไกรอย่างที่มันควรเป็นอยู่ครับ


## Beethoven Spring Sonata - Allegro

แต่เพลงที่สองนี้ผมเทใจให้หมดเลยนะ piano ของคุณเรมีย์ นามเทพกับ violin ของอาจารย์อภิรัตน์ ประพันธ์วงศ์เล่นประสานกันได้ลงตัวมาก เสียอย่างนึงคือนักดนตรีไม่ได้ซ้อมถึงขั้นที่ไม่ต้องดู score แล้วจังหวะที่พลิกกระดาษเปิดหน้าถัดไปนั้นเสียงดังมาก คนฮือฮากันใหญ่ (ทำไมก็ไม่รู้)


## Beethoven Pathetique Sonata - Andante Cantabile

เพลงนี้ก็เอาใจไปให้หมดเลยเหมือนกันครับ ชอบๆๆ (อ๋อ ผู้เล่นคือคุณเรมีย์คนเดิมครับ) แต่เสียดายว่าตอนใกล้ๆ จบเพลง มีเด็กอายุไม่น่าเกิน 5 ขวบเสียงดังขึ้นมา (ทำไมฟระ คนกำลังอิน) แย่ๆๆ


## Gershwin Rhapsody in Blue

แล้วก็กลับมาที่เพลงแบบวงใหญ่อีกครั้ง ก่อนเริ่มเพลงแน่นอนว่าต้องเทียบเสียง เด็กคนนั้นนั่นแหละก็เทียบเสียงไปกับเค้าด้วย (เอ่อ จะว่าไปมันก็ตลกนะ...  แต่ตอนนั้นขำไม่ออกกับมารยาทของผู้ปกครองแฮะ) แล้วเด็กคนนั้นก็ส่งเสียงเจี๊ยวจ๊าวตลอดเพลงซะอีก (ทำไมไม่พาลูกกลับบ้านไปเลย?) ส่วนเนื้อหาเพลงนั้นก็ปรกติทั่วไปดีครับ ได้คุณ Soo Hwan Cha มาเล่น piano คู่กับการคอนดักต์ของอาจารย์ชัยพฤกษ์ เมฆรา แต่โดยส่วนตัวแล้ว เพลงนี้ผมหลับแฮะ.. (เฉยๆ กับเพลงกึง Jazz กึ่ง Classic เป็นทุนเดิมอยู่แล้ว)


## Rachmaninoff Piano Concerto No.2

นับได้ว่าเป็นไฮไลท์ของงานเลยทีเดียวกับเพลงนี้ แต่ผมว่าฝีมือ piano ของคุณ Atsuko Seta ยังไม่แกร่งกล้าพอที่จะฝ่าฟันทะเล orchestra ไปได้แฮะ หลายๆ ครั้งที่เสียง piano ของเธอนั้นโดนกลืนหายไปในพายุอันหนักหน่วง หนำซ้ำ แม้ว่าพายุร้ายจะได้สงบลง เธอกลับไม่สามารถฉายสายรุ้งสวยงามทั้งสองวงได้ ที่สำคัญ เธอจำโน้ตผิดไป 1 ห้อง (อีกแล้ว) ครับ ทางฝั่ง orchestra ก็เลวร้ายไม่แพ้กัน มีท่อนนึงที่เครื่องเป่าเกือบจะทำเพลงล่มเพราะหายไป 2 ห้อง และเฟรนช์ฮอร์นเล่นเสียงดังเกินไปด้วย - -"

แต่โดยรวมก็ถือว่า คุ้มกับบัตรราคานักศึกษาครับ ยิ่งถ้ารู้ว่าวง orchestra เป็นวงเยาว์ชนที่อาศัยแค่ซ้อมช่วงเย็นด้วยแล้ว น่าจับตามองจริงๆ ว่าถ้าเราตั้งวง orchestra เป็นเรื่องเป็นราว น่าจะไปได้ไกลกว่านี้มากเลยนะ
