---
title: พื้นที่สำหรับความผิดพลาด
tags:
  - Thought
  - Error
date: 2014-02-07 07:22:00 +0700
---

วันก่อนเห็นทวีตนี้

<blockquote class="twitter-tweet" lang="en"><p>ในตอนเด็กเรามักคิดว่าเมื่อเป็นผู้ใหญ่แล้ว จะทำอะไรก็ได้ แต่พอโตขึ้นมาแล้ว ถึงรู้ว่าตอนเป็นเด็กต่างหาก ที่จะทำอะไรก็ได้</p>&mdash; ไอ้เชี้ยอ้วน (@BestzFail) <a href="https://twitter.com/BestzFail/statuses/430016073136484352">February 2, 2014</a></blockquote>
<script async src="//platform.twitter.com/widgets.js" charset="utf-8"></script>

จะบอกว่าไม่เห็นด้วยก็คงจะพูดได้ไม่เต็มปาก เพราะการตีความ "อำนาจ" ในการ "ทำอะไรก็ได้" ของเด็กและผู้ใหญ่นั้นต่างกันไกลลิบ

เมื่อเป็นเด็กเราต้องการความสามารถในการทำอะไรก็ได้ โดยไม่ต้องกังวลถึงทรัพยากร ไม่ว่าจะเป็นความรู้ความสามารถ หรือทรัพย์สินเงินทอง

หลายคนโชคดีหน่อย เกิดมาในตระกูลเศรษฐี ก็มีของเล่นได้หลากหลายชิ้นกว่าเพื่อนๆ

หลายคนขยันหน่อย มีความสามารถโดดเด่น ก็มีชื่อเสียงได้รับการยอมรับจากเพื่อนๆ

แต่ส่วนมากที่ไม่ได้โชคดีอย่างนั้น ก็ย่อมได้แต่ไผ่ฝันในสิ่งที่อยากทำ โดยคิดว่าพอโตเป็นผู้ใหญ่แล้วอุปสรรคต่างๆ คงหายไป ไม่ว่าจะด้วยความรู้ความสามารถที่มากขึ้นตามกาลเวลา หรือด้วยทุนทรัพย์ที่สามารถหามาได้อย่างไม่ยากเย็น

โดยที่ไม่ได้คิดถึงสิ่งที่ต้องแลกมา คือพื้นที่สำหรับความผิดพลาด

ตอนเด็กที่เราเล่นบอลกับเพื่อน จะเตะบอลหลุดนอกกรอบซักกี่ครั้งก็ได้ แต่ถ้าโตมาเป็นนักฟุตบอลอาชีพแล้ว แค่เตะบอลหลุดนอกกรอบเพียงครั้งก็อาจทำให้อนาคตในเส้นทางนี้ดับลงได้

---

จริงๆ จะเทียบอย่างนี้ทั้งหมดก็คงไม่ถูกเท่าไหร่ เพราะถ้าตอนเด็กดันเตะบอลหลุดนอกกรอบในนัดที่มีแมวมองมาคัดตัว ก็อาจทำให้เราพลาดโอกาสที่จะอยู่บนเส้นทางนักฟุตบอลอาชีพได้เช่นกัน

แค่อยากจะบอกว่า ถ้ามันมีโอกาสที่จะให้เราผิดพลาดได้ อย่ารอช้าที่จะลองผิดลองถูกให้เต็มที่

เพราะเราไม่รู้ว่าจะได้มีโอกาสผิดพลาดโดยไม่เจ็บตัวอีกเมื่อไหร่
