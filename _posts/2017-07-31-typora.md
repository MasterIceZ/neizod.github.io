---
title: Typora
tags:
  - Application
  - Markdown
  - WYSIWYG
date: 2017-07-31 23:49:07 +0700
---

ช่วงนี้ได้พิมพ์งานบน Markdown บ่อยๆ (เอาจริงก็พิมพ์บ่อยมานานพอควรละ) แต่เมื่อก่อนอาศัยพิมพ์ใน vi เอา ซึ่งโดยธรรมชาติของ Markdown แล้ว จะพิมพ์ในโปรแกรม text editor พื้นๆ ที่ไม่ได้ตกแต่งอะไรให้สวยงามก็ไม่ได้ลำบากลูกตาอะไรหรอก

แต่พอดีอยากลองหาโปรแกรมแบบ [WYSIWYG][] มาใช้บ้าง เผื่อว่าจะมีความสุขกับการพิมพ์งานมากขึ้น (เหรอ?) หาไปหามาก็พบว่า [Typora][] เนี่ยแหละเป็นคำตอบที่ลงตัวที่สุด

![](/images/typora.png)

ความสามารถเด่นๆ ของมันคือการเลือกแปล Markdown โดยใช้ภาษาถิ่นอย่าง [GFM][] ที่ทรงพลัง ซึ่งเพิ่มเติมลูกเล่นสำคัญจาก Markdown ปรกติอย่างตารางและการแต้มสีให้โค้ด นอกจากนี้มันยังแสดงสมการคณิตศาสตร์ได้อีกด้วย!

สำคัญที่สุดคือมันฟรี (แม้จะเป็นแค่ช่วง beta ที่ก็ผ่านมาเป็นปีแล้วนี้ก็เถอะ) และมีเวอร์ชัน Linux ให้ใช้

งานเอกสารสวยๆ ที่ให้ความสำคัญกับการจัดย่อหน้าก็คงต้องพึ่ง LaTeX ต่อไป แต่ถ้าเขียนทดอะไรเร็วๆ ที่ไม่ต้องจัดย่อหน้าแล้ว ตอนนี้ก็พูดได้เต็มปากเต็มคำว่าใช้ Markdown ผ่านโปรแกรมนี้กันเถอะ สบายชีวิตไปเยอะทีเดียว


[WYSIWYG]: //en.wikipedia.org/wiki/WYSIWYG
[Typora]: //typora.io/
[GFM]: //github.github.com/gfm/
