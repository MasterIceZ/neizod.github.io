---
title: ได้ Google+ Custom URL ซักที
tags:
  - Google Plus
  - Exploit
date: 2014-06-07 19:39:00 +07:00
---

จริงๆ Google+ Custom URL นี่ไม่ใช่ของใหม่ มัน[เปิดตัวตั้งแต่ปลายปี 2012][g+ url announcement] และ[ขยายวงให้ผู้ใช้ทุกบัญชีตอนปลายปี 2013][g+ url all user]

อันที่จริงผมก็ได้หลังจากเปิดตัวไม่กี่เดือนนะ แต่ตอนนั้นดันปรับชื่อตามใจไม่ได้ (ใช้ได้อย่างเดียวคือชื่อและนามสกุลจริง) เลยงอน Google ไม่ยอมกดรับชื่อ แล้วก็ดองมาตั้งแต่นั้น

แต่ก็ยังแอบมีหวัง ไปเปิดดูเดือนละครั้งสองครั้ง ว่าพี่แกคิดจะเปลี่ยน policy บ้างมั้ย แบบยอมให้ตั้งชื่อได้ตามใจงี้

รอไปรอมาชักหมดหวังครับ ... จนเมื่อวันก่อนที่อยู่ดีๆ ก็เกิดไอเดียขึ้นมา ไหนๆ พี่ทั่นก็ไม่ยอมให้ตั้งชื่อ URL ได้เองใช่มั้ย ก็เปลี่ยนชื่อจริงไปเป็น URL ที่อยากใช้ซะสิ แล้วก็รอให้ระบบมันเรียนรู้ซักหน่อยว่าเราเปลี่ยนชื่อแล้วนะ เดี๋ยวก็คงส่งจดหมายเชิญให้ใช้ Custom URL มาเองแหละ

ก็เลยจัดการเปลี่ยนชื่อจริงเป็น nei และนามสกุลเป็น zod เพราะตอนนั้นเดาว่าตาม policy แล้ว อาจจะปรับตัวอักษรตัวแรกของชื่อ/นามสกุลให้เป็นตัวพิมพ์ใหญ่ ก็เลยแบ่งคำกันไว้ก่อน (จะว่าไป จริงๆ ก็น่าจะแบ่งว่า neiz กับ od นะ :P) หรือถ้าขี้เกียจตัดแบ่งคำ จะใช้นามสกุลเป็นจุดตัวเดียวเพื่อบอกว่าไม่มีนามสกุลก็ได้

ปรากฏว่ารอแค่ 3 วัน ก็ได้ Custom URL อย่างที่ต้องการครับ (ตอนแรกนึกว่าจะนานกว่านี้เสียอีก) ส่วนเรื่องที่เดาว่าอักษรตัวแรกของชื่อ/นามสกุลจะถูกเปลี่ยนเป็นตัวใหญ่นี่คิดผิดแฮะ ให้มาเป็นตัวเล็กหมดเลย ดีมากๆ

ก็เจอกันได้ที่ [google.com/+neizod][+neizod] ครับ แม้จะไม่ค่อยได้เล่นเท่าไหร่ แต่เล่นเยอะกว่า Facebook แน่นอน ฮาาา


[+neizod]: //google.com/+neizod

[g+ url announcement]: //www.blognone.com/node/35363
[g+ url all user]: //www.blognone.com/node/50364
