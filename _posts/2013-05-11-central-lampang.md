---
title: เซ็นทรัลลำปาง
tags:
  - Mall
  - Lampang
  - Place
  - Travel
date: 2013-05-11 15:55:00 +0700
---

เมื่อวานมีโอกาสได้แวะไปลำปางแบบด่วนๆ (ไปเย็นกลับค่ำ) เลยแวะสำรวจเล็กน้อย และพบว่ามันมาทรงเดียวกับ [เซ็นทรัลพิษณุโลก][central phitsanulok]เลย เพียงแต่สั้นกว่า (มาก)

<iframe width="853" height="480" src="https://www.youtube.com/embed/IeOO1zlmBUE" frameborder="0" allowfullscreen></iframe>

- อย่างไรก็ดี เซ็นทรัลลำปางก็มีข้อดี (?) ที่เหนือกว่าเซ็นทรัลพิษณุโลกอย่างมาก คือตำแหน่งที่ตั้งนั้นอยู่ใจกลางเมืองพอดี แถมยังติดสถานศึกษาอย่างโรงเรียนลำปางกัลยาณีและบุญวาทย์วิทยาลัยแถวๆ นั้นอีก ก็น่าจะดึงคนได้เยอะดีพอสมควร
- แต่คนกลับไม่เยอะอย่างที่คิด ขนาดเป็นวันศุกร์ตอนเย็น ที่จอดรถยังโล่งๆ คนน้อยกว่าเซ็นทรัลกาดสวนแก้วเชียงใหม่อีก (อาจเป็นเพราะสัปดาห์นี้หยุดยาว 3 วันก็ได้)
- ที่งงคือลานจอดรถด้านหลังก็ค่อนข้างใหญ่ แต่ทำไมถึงมาจอดถนนใหญ่หน้าห้างกันเยอะแยะ หรือนี่เป็นเรื่องปรกติของคนลำปางกันไปแล้ว
- ว่าด้วยเรื่องลักษณะอาคาร อย่างที่บอกไปแล้วว่ามันคือเซ็นทรัลพิษณุโลก ก็คือมีส่วนที่เป็นห้าง 3 ชั้น พร้อมชั้นที่คล้ายๆ จะเป็นชั้นใต้ดินไว้จอดรถอีก 1 ชั้น
- โรงหนังที่นี่เป็น SF แฮะ สงสัยจะได้แวะเที่ยวบ่อยๆ ซะแล้ว :P
- มี McDonald, KFC, Yamazaki, Swensens, Shabushi, Sukishi, Santafe, Jeffer แต่ไม่มี Sizzler
- Starbucks ไม่มีคนเลย
- แต่ iStudio คนแวะเข้าออกตลอด
- ของน้อยมาก หา Lego ไม่ค่อยได้เลย เพลงคลาสสิกใน B2S ยิ่งไม่ต้องพูดถึง

อันที่จริงแล้วผมเชียร์ให้ลำปางเป็นจุดศูนย์กลางภาคเหนือมากกว่าเชียงใหม่นะ ว่ากันตามภูมิประเทศแล้ว ตรงนี้เป็นจุดยุทธศาสตร์สำคัญเลยเพราะไปได้ทั้งตาก เชียงใหม่ เชียงราย (ลำปางเชียงรายใช้เวลาพอๆ กับเชียงใหม่เชียงราย) แถมการเดินทางจากภาคกลางขึ้นมาจนถึงลำปาง ก็ถือว่าใช้เวลาได้เหมาะสมดี (จากลำปางไปเชียงใหม่ต้องเพิ่มอีก 1.5 ชั่วโมง)

เสียดายที่เชียงใหม่แย่งชิงคนไปได้หมด ซึ่งน่าจะเกิดขึ้นเพราะการตั้งมหาวิทยาลัยเชียงใหม่เมื่อกว่า 40 ปีก่อน ทำให้คนในวัยกำลังเริ่มทำงานเลือกที่จะตั้งหลักปักฐานใกล้กับมหาวิทยาลัยที่จบการศึกษา ด้วยเหตุผลทั้ง connection กับมหาวิทยาลัย, แรงงานจากรุ่นน้องที่ศึกษาอยู่, ความหนาแน่นของผู้คน ฯลฯ

ก็ต้องดูต่อไปว่าการมาของเซ็นทรัลลำปาง จะช่วยชุบชีวิตเมืองนี้ให้กลับมายิ่งใหญ่ได้หรือไม่ครับ


[central phitsanulok]: /2012/12/11/central-phitsanulok.html
